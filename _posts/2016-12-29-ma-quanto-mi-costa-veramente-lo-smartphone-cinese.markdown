---
layout: post
title:  "Ma quanto mi costa veramente lo smarphone cinese?"
subtitle: "Esempio pratico di dazi doganali (con foto della ricevuta)"
date:   2016-12-29 13:13:13 +0100
comments: true
disqus: 1
categories: smartphone dogana dazi IVA 
---

L’altra mattina ho ritirato dal postino un pacco per il mio vicino, e, con mia sorpresa, ho dovuto pagare 14.55 euro. 
Scava, scava, ho scoperto che anche il mio vicino aveva si era comprato una [Action Cam](http://www.gearbest.com/action-cams-_gear/c_11239/) 
su AliExpress, ma non aveva fatto bene i conti con la [Dogana](http://www.agenziadoganemonopoli.gov.it). 

La ricevuta del pagamento era questa:

![Foto costi doganali pagati al corriere]({{ site.url }}/images/esempio_dazi_doganali.PNG)

Come si vede ci sono queste voci:

1.	Valore dichiarato del contenuto del pacco (41.14 euro), calcolato con il valore del cambio indicato in basso a sinistra. 
In questo caso il cambio era con il dollaro US, con cui era stato indicato il valore della Action Cam. 
Questa somma di denaro il mio vicino l'ha pagata al momento dell’acquisto in internet con [PayPal](http://www.paypal.it/).

2.	Dazio allo 0%. Vedi la tabella sotto per capirne il motivo.

3.	IVA al 22%, pari a 9.05 euro.

4.	Oneri e spese di sdoganamento: 5.5 euro.

5.	<b>DA PAGARE AL CORRIERE: 9.05+5.5 = 14.55 euro</b>.

Alla fine il mio vicino ha pagato 55.69 euro, che rimane un ottimo prezzo, ma non è quello che si aspettava.

In pratica, se compri da un 
[sito cinese di e-commerce](http://misongeek.github.io/smartphone/chinaphone/smartchinaphone/acquisti/dubbi/consigli/2016/12/26/mi-compro-lo-smart-china-phone.html) 
devi considerare, oltre ai costi di spedizione, anche questi costi di sdoganamento. 
Sul sito dell’[agenzia delle dogane](https://www.agenziadoganemonopoli.gov.it/portale/dogane/cittadino/acquisti-su-internet) 
per gli acquisti via Internet viene chiaramente scritto:
<br>

<hr>

> <h3>Acquisti su internet</h3>
> <p> L’acquisto di prodotti tramite internet può presentare numerosi vantaggi, 
> ma è comunque soggetto ad adempimenti di natura doganale e fiscale compreso l’eventuale pagamento di dazio, Iva e, ove richiesto, accise.</p>
> <h3>Pagamento di Dazi, IVA e Accise</h3>
> <p>Oltre il prezzo di acquisto l’acquirente, nel caso di merce proveniente da Paesi non appartenenti all’UE (es. Cina) 
> può essere tenuto al pagamento di dazi, IVA.</p>
>
> |-----------------------|-------|-----|
> | Valore                | Dazio | IVA |
> |:---------------------:|:-----:|:---:|
> | Fino a 22,00 €        | NO    | NO  |
> | da 22,01 € a 150,00 € | NO    | SI  |
> | oltre 150,00 €        | SI    | SI  |
> |=======================|=======|=====|
>
> <p>Il vettore che cura la spedizione potrebbe, inoltre, richiedere il pagamento di un importo come saldo 
> per i servizi di trasporto ed espletamento delle formalità doganali resi dal corriere stesso.</p>
> 
<hr>

<br>

In pratica, se ti compri la cover dello smartphone, almeno che la cover sia d’oro, paghi solo la spedizione.
Se il valore del bene comprato si aggira tra 22 e 150 euro paghi anche l’IVA al 22%. 
Oltre i 150 euro, paghi anche i dazi doganali, i quali dipendono dal tipo 
di [merce comprata](http://cinaimportazioni.it/blog/dazi-doganali-e-tasse-di-importazione-cina/). 
Se ti vuoi leggere una guida approfondita e ben scritta, ti raccomando di leggere questo 
[#Report](http://www.hdblog.it/2016/12/13/guida-acquisti-hi-tech-smartphone-estero-usa-cina/).

<h3>Famo du conti</h3>
Se mi compro un [Lenovo ZUK Z2](https://it.aliexpress.com/item/New-Original-Lenovo-ZUK-Z2-Cell-Phone-Android-6-0-Snapdragon-820-Quad-Core-2-15GHz/32695317534.html) su AliExpress a 174 euro, devo pagare anche la spedizione, la dogana, l’IVA e gli oneri di sdoganamento:
Quindi sono 174 euro di smartphone, 10 euro di spedizione, 38.28 euro di IVA, e 5.50 di oneri di sdoganamento. Totale: 227.78 euro. In questo caso, meno dei 270 euro a cui si trova lo ZUK Z2 su Amazon.

Se lo [ZUK Z2](http://www.gearbest.com/cell-phones/pp_364275.html) lo compro invece su [GearBest](http://www.gearbest.com), 
con il programma [Italy Express](http://gearbestitalia.co/2016/03/31/nuova-spedizione-italy-express/), 
si può risparmiare qualche soldo, in quanto la spedizione è gratuita e gli oneri doganali sono pagati dal mittente.
Rimangono IVA al 22% ed eventuali dazi. In pratica si scende a 212.3 euro. 

Come si giustifica questa differenza con il prezzo su Amazon per lo stesso smartphone?

1.	I cellulari cinesi di solito hanno il software… in cinese, o se va bene, in inglese. Il problema si può risolvere, ma meglio 
averlo presente.

2.	A volte non vengono supportate tutte le bande GSM, 3G e 4G. Anche qui: controllare prima di comprare.

3.	La garanzia è quella cinese, non quella europea o italiana. Se ti succede qualcosa, devi comunque rispedire il prodotto in Cina a carico tuo.


Il vantaggio economico c’è, ma sempre meglio aver ben presente questi punti. Ora, se risparmio 60 euro, non ho molto dubbi e compro cinese, ma per risparmi più esegui ci penserei un attimo.

Diverso è il discorso per quei prodotti che non si trovano sul mercato europeo. 
In questo caso non si ha scelta e l’unica possibilità è l’acquisto su internet da un cinesone.

*Mi son geek… e tu?* Qual’è la tua esperienza con i siti cinesi?

<br>
Come al solito, potete condividere questo post o lasciare un commento qui sotto.